
Ytringsfriheten har svært gode vilkår i Norge i
dag. I denne utredningen peker Ytringsfrihets-
kommisjonen derfor på hvordan vi kan videre-
utvikle og styrke en åpen og opplyst offentlig sam-
tale. Hvordan kan vi bygge et godt sivilforsvar for
toleranse og mangfold? Hva kan gjøres for å sikre
en bred tilknytning til det offentlige ordskiftet slik
at vi skaper en enda mer mangfoldig deltakelse?
De siste 20 årene har vi opplevd en demokrati-
sering av ytringsmulighetene det er vanskelig å
fatte rekkevidden av. Tilgangen på informasjon og
mulighetene for deltakelse er revolusjonert. Sam-
tidig har det teknologiske skiftet skapt nye proble-
mer. Overvåkning, spredning av feilinformasjon
og ordvekslinger hinsides alminnelig høflighet
setter ytringsfriheten på prøve.
Mer straff og flere forbud er ikke løsningen på
utfordringene i ytringsrommet. Et sterkt og mang-
foldig sivilsamfunn og et fornuftig regulert
ytringsrom er fortsatt den beste garantien for en
solid reell ytringsfrihet. Like viktig som å sikre
den rettslige ytringsfriheten, er det å jobbe for en
sunn ytringskultur.
Den forrige ytringsfrihetskommisjonen hen-
tet sin tittel fra første ledd av Grunnloven § 100:
Ytringsfrihet bør finne sted. Det klinger bedre i
den nynorske lovteksten: «Ytringsfridom skal det
vere.» Vi henter vår tittel fra siste ledd av samme
paragraf, det såkalte infrastrukturkravet: «Det
påligger statens myndigheter å legge forholdene
til rette for en åpen og opplyst offentlig samtale.»
Hvordan dette skal gjøres i praksis, er et sentralt
tema gjennom hele utredningen.
De følgende avsnittene gir et sammendrag av
hovedpunktene i hvert enkelt kapittel i utredningen,
fulgt av en oppsummering av kommisjonens anbefa-
linger. Kommisjonen står samlet bak vurderingene
og anbefalingene. Sammendraget er også tilrette-
lagt for barn og ungdom med hjelp av forfatter Arne
Svingen. Dette ligger som vedlegg, sammen med et
engelsk sammendrag. Samisk (nordsamisk) og
nynorsk sammendrag finnes som digitale vedlegg.
Boks 1.1 Forsideillustrasjonen
Den forrige ytringsfrihetskommisjonens
utredning var illustrert av Dagbladets mange-
årige avistegner, Finn Graff. Vi ba satiretegner
Ahmed Falah illustrere vår utredning. Han
fikk fritt spillerom til å lage en illustrasjon
basert på kommisjonens mandat. Tegningen
har han kalt «Control Center».
Falah har ønsket å illustrere kontrollen
som sosiale medier har på ytringsfriheten i
dag – verden over – gjennom det selskapene
selv kaller publiseringspolitikk. Denne politik-
ken endres etter ønskene til myndigheter i
land hvor ytringsfriheten står svakt. Eksem-
plene er mange, og Falah har selv vært offer
for dette. Flere ganger har han fått kontoene
sine stengt av Facebook etter å ha publisert
tegninger der.
Falah (f. 1988) er en kunstner, satiretegner
og menneskerettighetsforkjemper fra Irak. I
flere år var han blant Iraks mest innflytelses-
rike satiretegnere. Tegningene hans ble tryk-
ket på bannere i demonstrasjoner mot myn-
dighetene, mens flere irakiske aviser fryktet
konsekvensene av å trykke arbeidene hans.
I 2014 måtte Falah flykte fra Irak etter å ha
mottatt drapstrusler. Etter seks år i Indonesia
kom han til Norge i 2019 som såkalt friby-
tegner gjennom ordningen til organisasjonen
Icorn. Nå bor han i Drøbak og tegner fortsatt
for aviser i Irak og Libanon. I 2020 mottok han
Norsk PENs Ossietzkyprisen sammen med
Finn Graff og Siri Dokken for fremragende
innsats for ytringsfriheten på vegne av satire-
tegnere i Norge.
14 NOU 2022: 9
Kapittel 1 En åpen og opplyst offentlig samtale
Hvorfor vi trenger ytringsfrihet
Ytringsfriheten er en menneskerettighet og der-
for et gode for enkeltmennesket og for samfunnet.
Etter den forrige ytringsfrihetskommisjonens
anbefaling, ble de tre klassiske begrunnelsene for
ytringsfrihetens verdi i 2004 tatt inn i Grunnloven
§ 100: Ytringsfriheten er grunnleggende fordi den
bidrar til sannhetssøken, demokrati og individets
frie meningsdannelse.
Denne kommisjonen slutter seg til verdien av
disse tre, men konstaterer at verdien av ytrings-
friheten stadig blir intenst debattert. De tre
begrunnelsene favner ikke lenger hele bildet av
hvilken verdi ytringsfriheten har i dagens sam-
funn. Derfor løfter kommisjonen fram toleranse
og mangfold som supplerende begrunnelse i
kapittel tre. Ytringsfriheten trener vår evne til tole-
ranse, til å tåle meninger som byr oss imot og
møte dem med ord istedenfor undertrykkelse
eller vold. Dette er en avgjørende evne i et mang-
foldig samfunn. Hensynet til toleranse og mang-
fold tilsier også at det må være noen juridiske
yttergrenser for ytringsfriheten, for å beskytte alle
menneskers verdighet.
Vi har ikke hatt som mandat å endre selve
Grunnloven, der begrunnelsen er nedfelt. Kommi-
sjonen anbefaler imidlertid at det vurderes å føye
til toleranse og mangfold som en del av begrun-
nelsen i den nå 20 år gamle bestemmelsen.
Tradisjonelt har ytringsfrihetens begrunnelse
blitt brukt som argument for fravær av reguler-
inger. Et friest mulig ytringsrom hvor meninger
kan brytes mot hverandre, skal sikre sannhets-
søken, demokrati og individets frie menings-
dannelse. Dette premisset står ikke like støtt i
møte med en ny digital offentlighet med en over-
flod av informasjon, spredning av desinformasjon
og hatefulle ytringer. Kommisjonen mener at fra-
vær av reguleringer nå utfordrer de verdiene
ytringsfriheten er ment å verne. Det er behov for
nye reguleringer av den digitale infrastrukturen
som utgjør vårt moderne ytringsrom, ikke mer
regulering av selve ytringene.
Ytringsfrihetens rettslige rammer
Ytringsfriheten er ikke absolutt. Det kan gripes
inn i den når bestemte vilkår er oppfylt. Da den
danske ytringsfrihetskommisjonen i 2020 under-
søkte hvor mange innskrenkninger som finnes av
ytringsfriheten i Danmark, endte den med en liste
på minst 425 lovbestemmelser.
Kommisjonen har ikke utarbeidet noen slik
liste. Men i kapittel fire gis det en oversikt over
hvilket rettslig vern ytringsfriheten har. Den euro-
peiske menneskerettsdomstolen (EMD) har over
tid utviklet og klargjort ytringsfrihetsvernet i
møte med andre rettigheter og samfunnsverdier.
Den nye § 100 i Grunnloven som ble vedtatt i
2004, bygget på rettsutviklingen knyttet til Den
europeiske menneskerettskonvensjonen (EMK)
artikkel 10.
Det konstitusjonelle vernet har reell og prak-
tisk betydning. For eksempel har det norske
grunnlovsvernet noen særtrekk, som et sterkt
vern mot forhåndssensur. Derfor ble ikke de rus-
siske propagandakanalene Russia Today og Sput-
nik blokkert i forbindelse med invasjonen av
Ukraina vinteren 2022. I mange andre land uten et
slikt grunnlovsfestet forbud, måtte innbyggerne
tåle forhåndssensur.
Det gis også en oversikt over hvilke grunnlag
som kan forsvare det som i jussen kalles inngrep i
ytringsfriheten, altså hva som begrenser den.
Mange av disse inngrepene er selvsagte, og mange
diskuteres sjelden eller aldri i offentligheten. For
eksempel finnes det over 200 bestemmelser om
taushetsplikt alene i det norske lovverket. Andre
bestemmelser er mer kjent og omtalt i den offent-
lige debatten, som forbudet mot hatefulle ytringer.
Ytringsfrihetens stilling i Norge
Ytringsfriheten står sterkt i Norge. I en lang rekke
internasjonale sammenligninger kommer Norge
ut på topp: Ingen steder er pressefriheten bedre,
og få steder er oppslutningen om ytringsfrihet
som verdi større.
I kapittel fem går kommisjonen gjennom ulike
studier av ytringsfrihetens kår, hvem som deltar i
offentligheten og hvilke erfaringer folk rapporte-
rer om. Studiene viser at ytringsfriheten oppleves
å stå sterkt blant nordmenn, men at holdningene
blir mer sammensatte når spesifikke problem-
stillinger undersøkes.
Ganske få, rundt ti prosent av befolkningen,
deltar jevnlig i offentligheten med ytringer om
politikk eller samfunnsliv. Dette er en påminnelse
om at selv om internett og sosiale medier har
gjort det lettere for flere å delta, er sosiale medier
for de fleste en arena for å motta informasjon og
for å markere sosial tilhørighet gjennom mer pri-
vate ytringer.
Studier viser også at de mest aktive nett-
debattantene, dem man ser i kommentarfelt i avi-
ser eller på sosiale medier, ikke er særlig repre-
sentative for befolkningen. Når folk blir spurt om
hvorfor de ikke deltar, svarer de fleste at de rett
og slett ikke ønsker å delta i offentlig debatt.
NOU 2022: 9 15
En åpen og opplyst offentlig samtale Kapittel 1
Det kan være flere grunner til at det er slik. De
siste årene har det vært mye oppmerksomhet
rundt ulike former for sjikane, trusler og hatefulle
ytringer på nettet. Kapittelet går gjennom ulike
undersøkelser av hvilke erfaringer folk har med
bruk av ytringsfriheten. Spørreundersøkelsene
viser at et betydelig mindretall sier de har opplevd
ulike typer ubehagelige ytringer når de har deltatt
i offentlig debatt.
Spørsmålene som stilles i disse undersøkels-
ene, varierer, og det er ulikt hvordan begrep som
hatefulle ytringer og hets defineres, eller om de
blir definert overhodet for dem som skal svare på
spørsmålene. Derfor er det ikke mulig å sette opp
en rangering av hvilke grupper i befolkningen
som i størst grad opplever krevende situasjoner
når de ytrer seg. Studiene gir også ulike svar på
spørsmålet om situasjonen er blitt verre de siste
årene. Det er likevel et tydelig og bekymringsfullt
trekk at sårbare minoriteter i samfunnet utsettes
for betydelige mengder sjikane når de ytrer seg i
offentligheten.
De siste årene har det også vært en rekke
debatter om skadevirkningene som bruk av sosi-
ale medier kan medføre. Spørsmålene er mange
og kompliserte: Gjør bruk av sosiale medier oss
avhengige og deprimerte? Er innholdet som
enkelte fordyper seg i på nettet, i seg selv en
årsaksforklaring på hvorfor noen blir radikalisert?
Hvor utbredt er egentlig filterbobler og ekko-
kamre? Bidrar disse til økt polarisering i samfun-
net?
Kapittelet gir en oversikt over et utvalg studier
og kunnskapskartlegginger. Et hovedfunn er at
det er vanskelig å finne sikre svar på hvor skade-
lige sosiale medier kan være i seg selv.
Forskningsfunn rundt sammenhenger mellom
bruk av sosiale medier på den ene siden og psy-
kiske lidelser, avhengighet og radikalisering på
den andre siden, spriker.
En utbredt bekymring har vært at sosiale
medier skaper filterbobler og ekkokamre, altså at
folk bare får informasjon fra én type kilder og dis-
kuterer med meningsfeller, og at dette fører til økt
polarisering. Her er forskningsfunnene mer nyan-
serte enn den offentlige debatten ofte er. Det er
mer vanlig enn man kanskje skulle tro, å møte på
folk eller kilder med andre meninger på nettet. På
ett vis er denne konklusjonen intuitiv: Informa-
sjonstilfanget og mulighetene for meningsutveks-
ling er for de aller fleste langt større med nettet og
sosiale medier enn de var tidligere.
Studier som er gjort av polarisering, gir heller
ikke grunnlag for å fastslå at Norge blir stadig
mer polarisert. Også her peker studiene i ulik ret-
ning, ikke minst avhengig av hva som måles. Uan-
sett er Norge etter alt å dømme et mindre polari-
sert land enn kommentarfelt på nettet kan gi inn-
trykk av.
Kommisjonens vurdering er at det i det store
og hele står godt til med det offentlige ordskiftet i
Norge i dag. Ytringsfriheten står sterkt som verdi.
For de aller fleste er det langt lettere å ytre seg og
delta i offentlige debatter enn før. Det finnes et
vell av muligheter for å motta informasjon og til-
egne seg kunnskap og ulike synspunkter nasjo-
nalt og internasjonalt. Det er et bredt tilfang av
ulike stemmer og perspektiver i ordskiftet, også
fra ulike minoritetsgrupper. Det store bildet er at
offentligheten er mer innholdsrik og mangfoldig
enn den var da den forrige ytringsfrihetskommi-
sjonen leverte sin utredning i 1999.
Men alt er ikke positivt. Flere undersøkelser
viser at det er utfordringer knyttet til forekomsten
av trusler, hatefulle ytringer og ulike former for
sjikane. Dersom enkelte stemmer og perspektiver
systematisk støtes ut, vil det undergrave den åpne
og opplyste offentlige samtalen. Dette må tas på
alvor.
Samtidig vil kommisjonen advare mot en over-
dreven negativ framstilling av offentligheten. I
omtaler av og debatter rundt de ulike studiene
som kartlegger hatefulle ytringer, sjikane og lig-
nende, kan det feste seg et inntrykk av at all
offentlig debatt er dominert av hat og hets. Studi-
ene kommisjonen har kartlagt, gir ikke grunnlag
for en slik konklusjon. Kommisjonen oppfordrer
til metodisk og begrepsmessig nøyaktighet og
balansert refleksjon når erfaringer med bruk av
ytringsfrihet skal undersøkes. Vi kommer også
med flere anbefalinger til videre forskning.
Bred tilknytning til og deltakelse i det offentlige
ordskiftet
Skal den offentlige samtalen være åpen og opp-
lyst, må den ha både deltakere og lyttere. Nokså
få deltar aktivt med egne ytringer inn i offentlig-
heten, mange gjør det bare noen få ganger i løpet
av livet. Dette behøver ikke å være et problem.
Målet er – slik kommisjonen ser det – for det
første at flest mulig opplever en reell tilknytning til
offentligheten. For det andre må det legges til
rette for at ulike stemmer faktisk har mulighet til å
komme til orde. Dette handler om bred deltakelse i
offentligheten.
Kapittel seks tar utgangspunkt i begrepet bred
tilknytning som grunnvilkår for deltakelse. En slik
tilknytning innebærer at flest mulig har tilgang på
relevant informasjon, at de kan koble seg på og
16 NOU 2022: 9
Kapittel 1 En åpen og opplyst offentlig samtale
engasjere seg i de sakene de mener er viktige, at
de kan bli varslet når noe står på spill for dem, og
at de har ressursene og mulighetene til å ytre seg
den dagen de finner det nødvendig. Har samfun-
net slike beredte borgere, skapes det man kan
kalle en ytringsberedskap.
De aller fleste i Norge har en solid tilknytning
til offentligheten, selv om det er tydelige forskjel-
ler. Særlig er sosial klasse en viktig markør.
Kommisjonen ønsker videre å løfte fram funk-
sjonsnedsattes situasjon som særlig alvorlig når vi
understreker betydningen av tilknytning. Her er
ikke ytringsfrihetens infrastruktur god nok i
Norge i dag. Skal offentligheten være tilgjengelig
for alle, må den være universelt utformet med
reell tilgang til informasjon og muligheter for del-
takelse. Målet om universell utforming er en
inkluderende tilnærming til alle menneskers
ytringsfrihet. En offentlighet som har lav terskel
for å delta og høy grad av tilgjengelighet, vil tjene
alle.
For flere finnes det også tydelige barrierer
mot deltakelse. Kommisjonen vil påpeke utford-
ringer som samer og mennesker med minoritets-
bakgrunn kan oppleve når de ytrer seg i offentlig-
heten.
Graden av tilknytning og deltakelse påvirkes
ikke bare av ytringsfrihetens rettslige rammer.
Som regel har det mer å si hva som er sosialt
akseptabelt å ytre, hvilke debatter man orker å ta,
hvilke ytringer private leverandører godtar på sine
plattformer og så videre. Slike faktorer former
ytringsrommet. Hvordan ytringsrommet ser ut og
oppfattes, vil være ulikt fra person til person, men
vil særlig preges av hvilket ytringsklima som
råder, som igjen henger sammen med ytrings-
kulturen: den overordnede tilstanden vi alle er
med på å skape gjennom hva vi ytrer, og hvordan
vi gjør det. Mange ytringsfrihetsdebatter er i reali-
teten debatter om hvordan ytringskulturen bør
være.
Det norske ytringsrommet har utvidet og
utviklet seg gjennom historien. Veien fram til det
som kan kalles retorisk medborgerskap, en plass
som likeverdig deltaker i den offentlige samtalen,
har krevd kamp for ulike grupper, fra bønder og
husmenn til arbeidere, kvinner og etniske minori-
tetsgrupper. Kampen for anerkjennelse og et slikt
retorisk medborgerskap er viktig. I dag omtales
dette gjerne som identitetspolitikk. Dette begre-
pet er stadig mer brukt, omdiskutert og politisk
ladet. Men historisk sett har identitetspolitiske
kamper hovedsakelig utvidet ytringsrommet. Nye
grupper og stemmer har inntatt offentligheten og
utvidet andres bevissthet. Målet også med dagens
identitetspolitiske kamper bør være å utvide det
retoriske medborgerskapet for flere grupper, ikke
innskrenke ytringsrommet for andre.
Debatter går stadig om mulige innskrenk-
ninger, i form av det som gjerne kalles kanselle-
ringskultur og scenenekt. Hvor utbredt disse
fenomenene er i Norge, er vanskelig å si noe sik-
kert om. Ytringsrommet bør i utgangspunktet
være romslig. Samtidig opererer de aller fleste
med grenser for hvilke typer ytringer og aktører
som bør gis en plattform eller sosial aksept. Hvor
det er riktig å sette grensen vil variere fra tilfelle
til tilfelle, og være gjenstand for kontinuerlige
debatter og forhandlinger i offentligheten – en
løpende samtale om hvordan ytringskulturen skal
se ut.
Utviklingen av en inkluderende ytringskultur
er et felles ansvar. Retorisk medborgerskap og
bred ytringsberedskap utvikles i fellesskap, gjen-
nom grupper og organisasjoner, men også med
enkeltindividers bidrag. Den offentlige samtalen i
Norge i dag hviler på et aktivt og mangfoldig sivil-
samfunn. Et levedyktig demokrati, inkludert lokal-
demokrati, oppnås best med andre virkemidler
enn mer maktbruk.
For å stimulere denne utviklingen foreslår
kommisjonen flere konkrete tiltak. Blant disse er
opplæring og trening i bruk av ytringsfrihet i sko-
len og en digital hjelpeportal for dem som trenger
bistand i krevende ordskifter.
Internett som infrastruktur for ytringsfriheten
Den viktigste endringen siden forrige gang
ytringsfrihetens rammevilkår ble utredet i Norge i
1999, er at internett er blitt den grunnleggende
infrastrukturen for utøvelsen av ytrings- og infor-
masjonsfriheten. Dette er tema for kapittel sju. 98
prosent av den voksne befolkningen i Norge har
tilgang til internett. 92 prosent bruker nettet hver
dag. Under halvparten hører på radio eller ser på
TV daglig. Bare 22 prosent leser papiraviser.
Demokratiseringen av den reelle ytrings- og
ikke minst informasjonsfriheten via internett har
vært formidabel. Samtidig har det skjedd en vold-
som kommersiell og etter hvert også politisk
utvikling. På 1990-tallet var internett fortsatt
ansett som en nisjeteknologi og et fristed. De siste
årene har graden av frihet på nettet gått nedover.
Det er blitt vanlig å snakke om tre modeller for
internett: På ytterfløyene finner man den ameri-
kanske, der de rettslige begrensningene er få og
de private selskapenes makt er stor, og den kine-
siske, der den statlige sensuren legger rammene.
En global kamp pågår mellom disse to, der stadig
